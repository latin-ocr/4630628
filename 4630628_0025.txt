,19

flexu: disficile est pro certo affirmare, quem Rheni flexum
Tacitus h. l. cogitaverit. Ruperti quidem intelligit eum flexum,
qui est ad Basileam, sed id non recte credo, quum Tacit. ipse
videatur judicare Rhenum ibi vix ”sufficere terminum esse”.
vide infra Cap. 32. Proximi Chattis certum jam alveo Rhenum,
quique terminus esse sufficiat, Usipi et Tencteri colunt. Conf. etiam
quae Cap. 29 de agris decumatibus dicuntur. verisimilius est
quod Orell.' et Ritt. Gerlachium secuti putant, flexum illum, qui
ab Arenaco incipiat, h. l. intelligendum esse. Si autem tabulam
geographicam, quae dicitur, inspicias, quaerendum sit fortasse,
nonne spectaverit Tacitus omnem eum Rheni cursum, qui est
inde a Mogontiaco urbe. Ibi enim primum Rhenus, postquam
latior jam factus est, in occidentem flectere incipit.

Atque ad hoc suspicandum inde etiam adducor, quod,
quum verisimile sit, Romanis Rheni cursum vicinitate bene
cognitum esse, mirum mihi videtur, si Tacitus de ultimo tantum
ejus cursu dixerit.

Danubius: Celtica origine hoc voc. esse conjicit Kiepert.
Graeci vocabant hoc flumen Istrum, quo nomine etiam a Romanis
in inferiore suo cursu appellabatur. Conf. Ptin. H. N. IV. 24.. .
per innumeras lapsus qentes Danuvii nomine. .. et unde primum
Illyricum alluit Ister appellatus. Conf. etiam Herodot. II, 33,
Ἴστρος τε γὰρ ποταμὸς o'c ξάμενος ἐκ Κελτῶν καὶ Πυρή-
νης πόλεος ῥεει μέσην σχί ων τὴν Εὐρώπην.

molli... juqo: abl. h. l. significat locum, unde effunditur
flumen. v. molli h. l. eam vim subjiciendam censuerim, ut signi·-
ficet, jugum illud leniter curvatis lineamentis, ut ita dicam,
assurgere: suethice vdyformiq. Conf. Virg. Aen. VIII, 727. Euphrates
mollior undis. De Abnoba monte vide Daniel, Handbuch der
Geoyrafie. Francos. 1861. Vol. III, pagg. 220 seq. 316, 320 seq.

clementer: Scriptores aureae aetatis, quae dicitur, hoc voc.
maxime utuntur, si de animi affectionibus dicitur.

donec erumpat: Ritterus ad h. l. docet, Tacitum semper,
quoties cum particula donec conjungat tempus praesenS, quod
dicitur, formam conjunctivam usurpare.

meatus: Taciti aetatis propria est haec vocabuli meatus

significatio.

CAP. ΙΙ.

Ipsos: hoc vocabulo transit auctor a descriptione terrae ad
incolas. Conf. Agricol. cap. 13. Ipsi Britanni.

